# -*- mode: mandoku-view; -*-
#+TITLE: 唐僧弘秀集
#+DATE: 2015-08-25 00:33:46.705230
#+PROPERTY: ID KR4h0051
#+PROPERTY: BASEEDITION WYG    
#+PROPERTY: JUAN 卷五
<pb:KR4h0051_WYG_005-1a>¶
欽定四庫全書¶
　唐僧𢎞秀集卷五¶
　　　　　　　　　　　　　宋　李龏　編¶
　文益二首¶
　　覩木平和尚¶
木平山裏人貌古言復少相㸔陌路同論心秋月皎壊¶
衲線非蠶助歌聲有鳥城闕今日來一漚曾已曉¶
　　㸔牡丹¶
<pb:KR4h0051_WYG_005-1b>¶
擁毳對芳叢由來趣不同髪從今日白花是去年紅艷¶
曳(一作/色)隨朝露馨香逐晚風何須待零落然後始知空¶
　可止四首¶
　　山居¶
雪消春力展花漫洞門垂果長纎枝曲巖崩直道移重¶
猿圍淺井鬬鼠下疎籬寒食微燈在高風勢徹陂¶
　　寄積麥山㑹如長老¶
黙然知大道塵世不相闗青檜行時靜白雲禪處閒貧¶
<pb:KR4h0051_WYG_005-2a>¶
高一生行病長十年顔夏滿期遊寺尋山又下山¶
　　送僧¶
四海無拘繫行心興自濃百年三事衲萬里一枝笻夜¶
減當晴影春消過雪蹤白雲深處去知宿在何峰¶
　　哭賈島¶
燕生松雪地蜀死葬山根詩僻降今古官卑悞子孫塚¶
欄寒月色人哭苦吟魂暮雨滴碑字年年添蘚痕¶
　清江十三首¶
<pb:KR4h0051_WYG_005-2b>¶
　　夕次襄邑¶
何處成吾道經年逺路中客心猶向北河水自歸東古¶
戍鳴寒角疎林振夕風輕舟惟載月那與故人同¶
　　嚴秘書宅會章八元¶
佳期曾不逺甲第即南隣惠愛偏相及經過豈厭貧秋¶
寒林葉動夕霽月華新莫話羇栖事平原是主人¶
　　贈淮西賈兵馬使¶
破虜功成百戰場天書新拜漢中郎映門旌斾春風起¶
<pb:KR4h0051_WYG_005-3a>¶
對客絃歌白日長堦下鬬雞花乍發營南試馬栁初黄¶
由來吳楚多同調感激逢君共異鄉¶
　　送堅上人歸杭州天竺寺¶
十年勞負笈經論化中朝流水知鄉近和風惜别遙雲¶
山零夜雨花岸上春潮歸卧南天竺禪心更寂寥¶
　　送贊律師歸嵩山¶
禪意歸心急山深定易安清貧修道苦孝友别家難雪¶
路尋溪轉花宫映嶽㸔到時瞻塔暮松月向人寒¶
<pb:KR4h0051_WYG_005-3b>¶
　　上都詶章十八兄¶
每歎經年别人生有幾年闗河長問道風雨獨隨縁寓¶
蝶成荘夢懐人識禰賢徽猷不及此空媿白華篇¶
　　登樓望月寄鳯翔李少尹¶
陌上涼風槐葉凋夕陽清露溼寒條登樓望月楚山上¶
月到南樓山獨遙心送秦人超鳯闕目隨陽雁極煙霄¶
軒車不重無名客此地誰能訪寂寥¶
　　湘州懐古¶
<pb:KR4h0051_WYG_005-4a>¶
瀟湘連汨羅復對九疑河浪勢屈原塚竹聲漁父歌地¶
荒征騎少天暖浴禽多脈脈東流水古今同奈何¶
　　七夕¶
七夕景迢迢相逢只一宵月為開帳燭雲作渡河橋映¶
水金冠動當風玉珮搖惟愁更漏促離别在明朝¶
　　長安卧病¶
身世足堪悲空房卧病時卷簾花雨滴掃石竹隂移已¶
覺生如夢堪嗟壽不知未能通法性詎可免支離¶
<pb:KR4h0051_WYG_005-4b>¶
　　送婆羅門僧¶
雪嶺金河獨向東吳山楚澤意無窮如今白首鄉心盡¶
萬里歸程在夢中¶
　　精舍遇雨¶
空門寂寂淡吾身溪雨微微洗客塵卧向白雲情未盡¶
任他黄鳥醉芳春¶
　　小雪¶
江雪臨風不厭㸔更多還恐蔽林巒愁人正在書忩下¶
<pb:KR4h0051_WYG_005-5a>¶
一片飛來一片寒¶
　法照三首¶
　　寄錢郎中¶
閉門深樹裏閒足為經過駟馬不為貴一僧誰奈何藥¶
苗家自有香飯乞時多寄語嬋娟客将心向薜蘿¶
　　送清江上人¶
越人僧體古清慮洗塵勞一國詩名逺多生律行高見¶
山援葛藟避世著方袍早晚雲門去儂應逐爾曹¶
<pb:KR4h0051_WYG_005-5b>¶
　　送無著禪師歸新羅國¶
萬里歸鄉路隨縁不筭程尋山百衲弊過海一杯輕夜¶
宿依雲色晨齋就水聲何年持貝葉却到漢家城¶
　寶月一首¶
　　行路難¶
君不見孤雁闗外發酸嘶度揚越空城客子心腸斷幽¶
閨思婦氣欲絶凝霜夜下拂羅衣浮雲中斷開明月夜¶
夜遙遙徒相思年年望望情不歇取我匣中青銅鏡倩¶
<pb:KR4h0051_WYG_005-6a>¶
人為君除白髪行路難行路難夜聞南城漢使度使我¶
流淚憶長安¶
　廣宣七首¶
　　駕幸天長寺應制¶
天界宜春賞禪門不掩闗宸遊雙闕外僧引百花間車¶
馬喧長路煙雲淨逺山觀空復觀俗皇鑒此中閒¶
　　九日菊花詠應詔¶
可訝東籬菊能知節候芳細枝青玉潤繁蕊碎金香爽¶
<pb:KR4h0051_WYG_005-6b>¶
氣浮朝露濃姿帶夜霜泛杯傳壽酒應共樂時康¶
　　駕幸聖容院應制¶
大唐國裏千年聖王舍城中百億身却指容顔非我相¶
自言空色是吾真深殿䖍心隨寶輦廣庭徐步引金輪¶
古來貴重縁親近狂客慙為侍從臣¶
　　聖恩顧問獨遊月磴閣直書其事應制¶
禪居河畔無多地來往尋春物正華磴道上盤千畝竹¶
欄干低數萬人家簷前施飯來飛鳥林下行香踏落花¶
<pb:KR4h0051_WYG_005-7a>¶
自解刹那知佛性不勞更喻幾塵沙¶
　　安國寺隨駕幸興唐觀應制¶
東林何殿是西隣禪客垣墻接羽人萬乘遊仙宗有道¶
三車引路本無塵初傳寶訣長生術已證金剛不壊身¶
兩地盡修天上事共瞻鑾駕重來巡(三車謂羊車鹿車/牛車𤣥門亦有三)¶
(車謂/穴也)¶
　　早秋降誕日獻壽二首應制¶
秋蓂開六葉元聖誕千年繞殿祥風起當空瑞日懸道¶
<pb:KR4h0051_WYG_005-7b>¶
光中國主人識大羅仙敢贊無疆壽香花上法筵¶
　　其二¶
萬方瞻聖日九土仰清光罄地山河壮彌天福壽長瑞¶
烟薰法界眞偈啟仁王㸔獻千秋樂千秋樂未央¶
　¶
　¶
　¶
　唐僧𢎞秀集卷五¶
